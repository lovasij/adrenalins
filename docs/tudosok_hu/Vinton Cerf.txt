Vinton Cerf született 1943-ban.Középiskoláit a Los Angeles-i Van Nuys High School-ban végezte, Jon Postellel és Steve Crockerrel, akik a későbbiekben szintén az internet megalkotásának emblematikus alakjai lettek. Cerf hamar bizonyságát adta az informatikai képességeinek, már ebben az időszakban a Rocketdyne cégnél dolgozott hat hónapig az Apollo program keretében, a Saturn V hordozórakéta F-1 hajtóműve tesztelésének a statisztikai analízisét végző szoftver előállításán dolgozott. A középiskolái elvégzése után a Stanford Egyetemen szerezte meg a BSc fokozatát matematikából.Cerf az IBM-nél rendszermérnökként kezdett dolgozni és két éven keresztül a QUIKTRAN interaktív programnyelv támogatásával foglalkozott. Utána azonban úgy döntött, hogy mélyebben meg akar ismerkedni az informatikai rendszerekkel és otthagyva az IBM-et, beiratkozott az UCLA-ra (Universitiy of California, Los Angeles). Itt 1970-ben szerezte meg az MSc és 1972-ben a PhD fokozatát. A professzora Gerald Estrin volt és a kutatásait Leonard Kleinrock adatcsomag-hálózati csoportjában végezte.
„A Protocol for Packet Network Intercommunication” címmel, melyben letették a későbbi – máig is használt – TCP/IP protokoll elvi alapjait. Ez után viszont egy nagyon hosszú munka következett, mire 1981 novemberében megjelent az RFC 801, melynek „NCP/TCP transition plan” volt a címe és 1983. január elsejét jelölte meg „Flag Day”-ként, amikor is a teljes hálózat véglegesen áttér az új, TCP/IP protokoll használatára. A TCP/IP protokollban Vint Cerf és Bob Kahn már különválasztotta a TCP (Transmission Control Protocol) és az IP (Internet Protocol) funkcióját, amit az 1974-ben megjelent cikkben még egy funkcióban gondoltak megvalósítani. Végül is a címzési rendszert kezelő IP protokollnak a negyedik verziója, az IPv4 lett a végleges, így ennek a bevezetése történt meg 1983. január elsején.
Ez azt jelenti, hogy 1983 – azaz kerek negyven év – óta azzal a protokollal működik az internet, amit Vint Cerf és Bob Kahn vezetésével kidolgoztak és bevezettek. Ezzel érdemelték ki mindketten az internet atyja állandó jelzőt. Igaz, a címzési tartomány növelése és más előnyök bevezetése miatt már létrejött az IPv6-os protokoll, de ennek a bevezetése lassan halad, még mindig az IPv4 uralja az internetet. Elveiben pedig ez is teljesen követi Vint Cerf és Bob Kahn alapvetését.
Cerf eközben a PhD fokozatának az 1972-es megszerzése után a Stanford Egyetemen lett adjunktus és egészen 1976-ig itt oktatott. Ezzel párhuzamosan 1973 és 1982 között a DARPA (Defense Advanced Research Projects Agency) számára is dolgozott, itt számos munkacsoportot hozott létre a TCP/IP, a csomagkapcsolt rádió (PRNET), a csomagkapcsolt műhold (SATNET) és a csomagkapcsolás biztonsága kifejlesztésére.
1982-től 1986-ig az MCI Digital Information Services alelnökeként az MCI Mail szolgáltatás, az első kereskedelmi e-mail szolgáltatás bevezetésén munkálkodott. 1986-ban újra csatlakozott Bob Kahnhoz, ez úttal a Corporation for National Research Initiatives vállalkozás alelnöke lett, ahol Kahnnal közösen digitális könyvtárak, automatikus információkereső programok és gigabites sebességű hálózatok fejlesztését irányították.