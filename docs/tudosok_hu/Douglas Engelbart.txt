Douglas Engelbart született 1925ben.1948-ban villamosmérnöki diplomát szerzett. Ezt követően a Berkeley egyetemen tanult tovább, ahol villamosmérnöki karon doktori fokozatot szerzett, és egy ideig tanított is ott. Már ekkor érdekelte az ember-gép kapcsolat, kutatásai számos szabadalmat hoztak számára. 1957-ben átkerült a Stanford Research Institute-ra.
Engelbart, hogy megkönnyítse a számítógépek használatát, úgy gondolta, hogy kell egy olyan eszköz, amellyel az emberek kényelmesebben tudnak dolgozni, egy eszköz amellyel a mutatót a képernyőn mozgatni lehet. Akkor már létezett a botkormány és a fényceruza, de ezeket nem tartotta elég hatékonynak. Ez az új eszköz, amely nélkül ma szinte nem is lehetne számítógépet használni, az általa tervezett egér lett, amelyet kezdetben "x-y pozicionálónak" nevezett.
Az első egerek még fémkarikával működtek, és csak később cserélték ezt golyóra. Később az az igény is felmerült, hogy az egeret ne kelljen vezetékkel kapcsolni a géphez. Ma már az infravörös és a vezeték nélkül egerek a legelterjedtebbek.
Az első egerek még fémkarikával működtek, és csak később cserélték ezt golyóra. Később az az igény is felmerült, hogy az egeret ne kelljen vezetékkel kapcsolni a géphez. Ma már az infravörös és a vezeték nélkül egerek a legelterjedtebbek.
Engelbart tevékenységéért megkapta a rangos Turing-díjat, az 500 ezer dolláros MIT-Lemelson díjat, majd az IEEE Neumann János-díját.
Engelbart több találmánya mellett az egér bizonyult a legmeghatározóbbnak – a sikere azonban lassan érkezett meg. Az 1967-es benyújtást követően 1970-ben kapta meg a szabadalmat találmányára:
„Az első prototípusok még fából készültek, bennük görgő helyett két fémből készült kerék forgott, ezek segítségével lehetett a képernyőn a kurzort pozicionálni, amit akkoriban még "bugnak", azaz bogárnak neveztek. Engelbart a mérnök munkatársa, Bill English által elkészített készülék formája miatt választotta a "mouse", azaz egér nevet a találmányának, állítása szerint a kis dobozból kilógó kábel az egér vékony farkára emlékeztette. ”
English tovább tökéletesítette a találmányt: az 1970-es évek végére már nem kerekeket, hanem egy nagy golyót tartalmazott az egér, egyszerre érzékelve a le-fel és jobbra-balra irányuló mozgást. Mikor az első egér megszületett, Engelbart az SRI-nél dolgozott (Stanford Research Institute), a fejlesztés idején English a Xeroxnál – mégis az Apple révén vált széles körben ismertté, amely 1984-ben, a Macintosh gépekhez tartozékként mellékelte azt.
Első feleségétől, aki 1997-ben halt meg, négy gyereke született. Második feleségét 2008-ban vette el. Kilenc unokája van.



