Robert Melancton Metcalfe 1946. április 7-én született Brooklynban, New York államban. Édesapja műszaki jellegű dolgokkal foglalkozott, nevezetesen tesztelő technikus volt és giroszkópok bemérésére, tesztelésére szakosodott.
A Bay Shore High School-nak lett a titkára, ahol Metcalfe is végzett 1964-ben. Robert életútja innen a Massachusetts Institute of Technology-ra (MIT) vezetett, ahol 1969-ben végzett és két BSc oklevelet is szerzett, az egyiket villamosmérnöki, a másikat pedig az MIT Sloan School of Management szakán az ipari menedzsment témában. A tanulmányait a Harvard Egyetemen folytatta, ahol 1970-ben MSc oklevelet szerzett alkalmazott matematikából, majd 1973-ban számítógép tudományokból szerezte meg a PhD fokozatát.
Tanulmányai mellett Metcalfe kénytelen volt pénzforrások után is nézni, mert mire a Harvardra jelentkezett, kimerítette az NSF (National Science Foundation) támogatás keretét és valamiből finanszíroznia kellett a tanulmányait. Mivel a Harvardon kötött volt az ott vállalt munkák díjazása – óránként 2 dollár – így inkább megkereste korábbi ismerőseit az MIT-n, ahol felajánlották neki, hogy válaszhat: számítógép memória fejlesztésébe vagy hálózatfejlesztésbe száll be inkább.
1972-re viszont készen állt az MIT-n Metcalfe hálózatillesztő kártyája is és benyújtotta a PhD téziseit is a Harvardon. Ekkor érte az újabb hidegzuhany: a Harvard professzorai az MIT-n készült munkákra alapozott téziseket nem fogadták el, a PhD elérése elszállni látszott. Ráadásul nehezített a helyzetet, hogy közben elhelyezkedett a Xerox Palo Alto Research Center-hez, a Xerox PARC-hoz, tehát úgy tűnt, már nem lesz módja új téziseket találni a PhD-hoz sem.
etcalfe 1979-ben elhagyta a Xerox PARC-ot és Howard Charney-val közösen megalapították a 3Com-ot Metcalfe Palo Alto-i apartmanjában. Talán már csak kevesen emlékszenek rá, de a 3Com név a „Computer Communication Compatibility” rövidítéseként jött létre. A cég középpontjában természetesen az Ethernet és a számítógép hálózatok kiépítése állt. A sikeres és jócskán megnőtt céget Metcalfe 1990-ben hagyta ott, miután egy igazgatótanácsi csetepaté után Bill Krause utódaként Eric Benhamou-t választotta meg a Board a 3Com elnök-vezérigazgatójának Metcalfe ellenében.
Metcalfe ezek után tíz évre szinte eltűnt, szinte csak publikálásban és nem túl sikeres jövendölésekben élte ki magát, majd 2001-től kockázatitőke-befektetőként került elő és a Polaris Venture Partners általános partnereként folytatta tevékenységét. 2010-ben Metcalfe-ot választotta a University of Texas austini Cockrell School of Engineering ága az innovációs kezdeményezések vezetőjének. 2011 januárja óta itt tevékenykedik.
Robert Metcalfe – számos más elismerés mellett – 2003. március 14-én Bush elnöktől vehette át a National Medal of Technology kitüntetést a Fehér Házban. 2007. májusában pedig a Nemzeti Feltalálók Csarnokában kapott helyet az Ohio állambeli Akron-ban az Ethernet technológia terén végzett úttörő munkájáért.